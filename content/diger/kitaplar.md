---
title: "İş bulma rehberi"
tags: []
date: 2023-11-15T04:41:29+03:00
draft: false
images: ["/img/is-bulma-rehberi/sun.jpg"]
---

Uzuuun zamandır kitap okumuyordum.
Bunun çeşitli sebepleri var mutlaka, benim sonradan (birazdan gireceğim bu konuya) farkına vardıklarım şunlar:
- Yeni şeyler öğrenmeye veya yeni fikirler duymaya karşı geliştirdiğim direnç
- İşime yarar öğrenecek fazla bir şey kalmadığına, kaliteli içerik kalmadığına dair yanlış bir kanı
- Şu fânî dünya üzerine niye bu kadar kafa yorayım, öyle de zaman geçiyor böyle de mantığı

Peşinen söyleyeyim, bu düşünceler çok yanlış ve düzeltilmediği takdirde bir ömrün boşa tüketilmesiyle sonuçlanabilir.
Henüz tamamen düzeltebilmiş değilim, ama doğru yönde adımlar atmaya başladım.
Bu adımlardan ikisi, "Atomic Habits" ve "Deep Work" kitaplarını okumak oldu.
Beni tetikleyen ve bu kitapları okumaya iten belli bir olay yok.
Alıştığım düzeni bozmaya yönelik bir refleksim var, ara sıra bu refleksle normalde yapmayacağım şeyleri yapıyorum.
Bu da öyle bir durumdu.

İyi ki de okumuşum bu kitapları, çünkü bazı gerçekleri çok net örneklerle yüzüme vurdu:

- hayatımızı akışına bırakmadan, daha farkında ve tasarrufumuzda yaşamamız gerekiyor
- kötü alışkanlıklarımızı değiştirmemiz lazım
- derinlemesine çalışmıyoruz
- bu yüzden fark yaratamıyoruz
- çözümü var ama kolay değil
- sosyal medya en büyük düşman

Bu kitapların bana düşündürdükleri ışığında, kendimce bir durum değerlendirmesi yaptım.

# Hedef

Kendime somut hedefler koymadığımı fark ettim.
Hedefi olmayan biri olarak, hayatı gelişine yaşıyorum.
Halbuki şu kısa ömrümü çok daha verimli geçirmenin yollarını düşünmem ve çeşitli planlar yapmam gerek.
Diğer türlü, ne tarafa savrulacağımız belli olmuyor.
Onu da geçtim, bir tarafa savrulmasak bile, başarabileceğimiz onca şeyden mahrum kalmış oluyoruz.
Hedef diyince sadece maddiyat veya kariyer gelmesin aklınıza.
Allah'ın rızasını kazanmak da bir hedef olabilir.
Çevresine faydalı bir birey olmak da bir hedef olabilir.
Önce kendime net hedefler koymam gerekiyor.
Henüz koymuş değilim.

# Plan

Belirlediğim hedefler doğrultusunda, günlük yaşamımı tasarlamalıyım.
Burada bence en zor olan şey, sürekli bu bilinçte kalabilmek.
Yani kendine hedeflerini hatırlatabilmek.
Diğer zor olan nokta ise, bir plan belirleyip o plana sadık kalabilmek.
Bunu yaparken işimizi kolaylaştıracak çeşitli yöntemler var.
"Atomic Habits" kitabında bahsedilen birkaç yöntem:
- Yapmak istediğin şeyi görünür kıl, gözünün önünde olsun
- Yapmak istediğin şeyi kolaylaştır, önündeki engelleri kaldır
- Pekiştirmek istediğin alışkanlıklara küçük başla, zamanla geliştirirsin, ama devamlılığından taviz verme

Bir hedefim ve bir planım olduğunda, alışkanlıklarımı da bu doğrultuda şekillendirebilirsem, geriye bir tek şey kalıyor o da fark yaratacak bir çalışma disiplini.
"Deep Work" kitabının konusu da bu, derin çalışma.
Kitabın yazarı Cal Newport, hayatını tasarlamakla kafayı bozmuş biri gibi geldi bana, adeta takıntı seviyesinde.
O kadarına gerek var mı, gerek varsa da ben yapabilir miyim bilmiyorum, ama şu bir gerçek ki fark yaratabilmenin tek yolu derin çalışmaktan geçiyor.
Derin çalışmadan kasıt, tüm dikkatini ve odağını bir işe yoğunlaştırarak, hakkını vererek çalışmak.

# Ölçme ve Değerlendirme

Hedeften sapıyor muyum?
Buna karar verebilmek için, ilerlememi takip etmek gerek.
Arada bir kendime dönüp bakmak lazım.
Geçen sene, geçen dönem, geçen ay neredeydim?
Şimdi neredeyim?
Planda işlemeyen noktalar ne?
Bu soruları kendime sorup, planı sürekli güncellemem gerekecek.





![Güneş][1]
<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px" href="https://unsplash.com/@timberfoster?utm_medium=referral&amp;utm_campaign=photographer-credit&amp;utm_content=creditBadge" target="_blank" rel="noopener noreferrer" title="Tim Foster'e ait fotoğraflar için tıklayın."><span style="display:inline-block;padding:2px 3px"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-2px;fill:white" viewBox="0 0 32 32"><title>unsplash-logo</title><path d="M10 9V0h12v9H10zm12 5h10v18H0V14h10v9h12v-9z"></path></svg></span><span style="display:inline-block;padding:2px 3px">Fotoğraf Unsplash'ta Tim Foster'e aittir.</span></a>

[1]: /img/is-bulma-rehberi/sun.jpg
